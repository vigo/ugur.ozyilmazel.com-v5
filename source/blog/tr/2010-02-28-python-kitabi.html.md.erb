---
title: "Python kitabı"
date: 2010-02-28 11:44
cover: generic-python.png
og_image: generic-python.png
tags: python,kitap
comments: true
---

Cuma günü, her cuma olduğu gibi, İstanbul Cevahir AVM’ne gittik. Cuma bizim 
ofiste [CEVO][cevo-tag] günüdür, öğlen Çin yemeği yeriz **Great Dong Fang** 
adlı restoranda.
READ_MORE

<%= card src: 'http://lh5.ggpht.com/_9jz1qeFrzkQ/S4olmYIN4PI/AAAAAAAADNc/6RRS-2WcsSg/s800/%20F%C4%B1rat%20%C3%96zg%C3%BCl.jpg',
         alt: 'Fotoğraf: Fırat Özgül’ün Python kitabı kapağı' %>


Bir ritüel misali, yemek biter, hemen karşıdaki Kahve Dünyasına gidilir(di) 
çukulata! alınır, sonra Starbucks’dan kahve, Teknosa ve D&R’a uğranır...
  
Genelde Teknosa ve D&R’dan eli boş döneriz. Hepimiz Mac kullanıcı olduğumuz 
için, ilgimizi çeken hiç bir donanım bulamayız Teknosa’da... D&R’a da her 
defasında "belki" ilgilendiğim konularda bir dergi / kitap birşey bulurum 
ümidiyle uğrarım.

Arkadaşlarım artık "ya tüm D&R’lar aynı hiçbir şey yok işe yarar" şeklinde 
beni doldursalar da, ben, o gün, yine gazlı bir şekilde girdim D&R’dan içeri. 
Her zaman olduğu gibi, yazılım ve bilgisayarla ilgili kitapların olduğu bölüme 
gittim.

Umutsuzca bakarken (*belki 2-3 yıldır her cuma bu işi yapan biriyim!, 
neredeyse hiç yeni kitap çıkmıyor!*) bir baktım **Python** diye bir kitap!
  
Daha geçen cuma, ofis arkadaşım [Tarık Kavaz][u1], bana, [Python][python] ile 
ilgili türkçe kitap olup olmadığını sormuştu. Ben de ona, galiba geçen yıldı, 
Suadiye’deki **İnkilap Kitapevi**’nden şans eseri [şu][l1] kitabı aldığımı, 
başka da kitap bulamadığımı söylemiştim. (*Mustafa Başer tarafından yazılmış...*)

Ne güzel tesadüftür ki, bir sonraki hafta, sanki Tarık hissetmiş, yepyeni bir 
Python kitabı!
  
Kitap, [Kodlab][kodlab] yayınevinden çıkmış. Bu yayınevinden çıkan, aldığım 
ilk kitap. Hep raflarda ürünlerini gördüğüm, bildiğim bir yayınevi. Kitabın 
yazarı **Fırat Özgül**. 1980, Adana doğumlu. (*Bu bilgiler kitabın arka 
kapağında yazıyor*)

Eve gelir gelmez, hemen Fırat beye teşekkür mesajı gönderdim, emek verip böyle 
faydalı bir iş yaptığı için. Kendisi de hemen mesajıma cevap yazmış, 
teşekkür ettim.

Kitap, [Python][python] diline yeni başlayacak olan biri için çok faydalı olur. 
Hoşuma giden unsurların başında gelen ilk şey, kitabın ve kullanılan Python’nun 
tarih bakımından çok güncel olmasıydı. 

Kitap tahminimce **Kasım/Aralık 2009**’da yazılmaya başlanmış (*Bunu tamamen 
uyduruyorum, çünkü bu tarihi kitabın başındaki python interpreter’da gördüm*). 
Bu bakımdan kullanılan python versiyonu **2.6.4**, yani çok güncel.

Diğer hoşuma giden unsur, yazarın tüm konuları [Linux][linux] platformunda 
anlatması. Ben sıkı bir **Terminal** / **Shell** hayranı ve seveni olarak 
kitap içinde de bolca terminal görmek hoşuma gitti.

Sakın Windows kullanıcıları yanlış anlamasın, kitap tüm işletim sistemlerini 
kapsıyor. Windows’da da "nasıl yapılır" resimli örnekleriyle anlatılıyor.
Kitap **25** bölümden oluşuyor.

Hemen minik bir açıklama, ben her zaman ikileme düşerim, örneğin; `array` mi 
desem `dizi` mi? diye. Kendim, yazılım dilinin, ne yazıkki, **İngilizce** 
olduğu için, evrensel olmak adına, tüm terimlerin orijial kullanılmasından 
yanayım.

Bu bakımdan, görsel açıdan pek hoş olmayan sahneler çıkabiliyor... Yarı 
İngilizce, yarı Türkçe gibi. Sevgili Fırat bu konuda gayet başarılı olmuş 
anlatım dili olarak. Beni hiç rahatsız etmedi.

**List**, **Tuple** ve **Dictionary** objelerini; **Liste**, **Demet** ve 
**Sözlük** nesneleri olarak tanımlamış.

Kısaca;

  * Girişte Python’un kısa tarihçesi, nasıl doğdu, nereden çıktı vs...
  * Gereken environment, ilgili platforma nasıl kurulur...
  * Python Interpreter nasıl çalışır? ilk Python programımızı yazalım,
  * Fonksiyonlar, Modüller, Dosya Sistemi, Error Handling,
  * Python built-in objeleri (*String, List, Tuple, Dict vs...*)
  * Regular Expressions
  * OOP (*Object Oriented Programming - giriş seviyesi*)
  * String formatlama, Unicode işlemleri
  * Python ve OpenOffice
  * Python ve PDF işlemleri
  * Python ve GUI programlama (*Tkinter, Window / Widget / Button vs...*)

şeklinde özetleyebilirim.

Başta da belirttiğim gibi, kitap, [Python][python]’a yeni başlayan ya da 
başlamak isteyen biri için ideal! Gereken temel bilgilerin tümü, neredeyse, 
kitapda mevcut. 

Keza, Python ile gündelik pek çok işi, basitçe nasıl halledebilirsiniz, pek 
çok otomasyon işlerinizi, 1-2 satır Python script’i ile nasıl çözebilirsiniz 
gibi faydalı bilgiler mevcut.
  
Eğer eleştirmem gerekirse, ya da öneride bulunmam gerekirse, gözüme çarpan 
ufak tefek şeyler şunlar;

  * Regular Expressions ve OOP bölümleri biraz "light" kalmış, belkide 
    okuyucunun seviyesi öngörülerek bu şekilde hazırlandı bilemiyorum ama 
    naçizane fikrim, bu iki konunun herbiri bir kitap olacak kadar geniş (:
    Yeni başlayan biri için çok ciddi fikir / fayda verebilir yinede...
  * Python ve Web dünyasına değinilmemiş. Bu, belkide yazarın ilgilenmediği 
    bir konu olabilir, ben bizzat bu dünya ile çok ilgili olduğum için 
    heyecanla aradım, acaba Python’un web dünyasındaki gücünden bahsedildi mi? 
    diye... Bu da bir kusur değil sadece benim naçizene gözüme takılan bir 
    husus.

Kitabı okuyup, örnekleriyle yapan biri, idda ediyorum 1-2 hafta içinde, 
GUI’li mini uygulamalar geliştirebilecek kıvama gelebilir! Ben yerli yabancı 
pek çok yayını takip ediyorum, Türkçe yayınlanan hiç bir kitap / dergi 
yoktur ki, Python ile GUI programlamanın anlatıldığı...

> Bu bakımdan, bu ve buna benzer kitaplar **TÜRK Bilişim Dünyası** için çok yararlı ve önemlidir.
  
[Python][python]’a ilk başladığım zamanlarda (*hatta web uygulama işlerine ilk 
girdiğim günlerden beri ara ara hep bela olmuştur, neyseki Linux ortamına 
geçtiğimizden beri rahatız - 2005*) her script dilinde olduğu gibi, Python’da 
da **TÜRKÇE KARAKTER** sorunu yaşamış ve çözmek için çok debelenmiştim.

Kitapda, neredeyse ilk bahsedilen konuların başında geliyor bu sorunun çözümü.

Kitabın baskı tarihi **Şubat 2010**,  ISBN’i: **978-605-4205-10-3** 
  
Kitabın yazarı Fırat Özgül’ün web sitesi : [http://www.istihza.com/][u2] 
sitesini görünce, Fırat beyin pek çok konuda faaliyet gösterdiğini ve ciddi 
bir **Python Evangelist** olduğunu gördüm, çok hoşuma da gitti!
  
Kitap KDV dahil **33.5 TL**. Değer mi? **evet**, yeni başlıyan biriyseniz 
değer! Sadece yeni başlayan biri olmasanız bile değer çünkü pek çok güzel 
konuda bilgi var kitapta.

Ben genelde [Amazon][amazon]’dan kitap alan biriyim. Kitaplar genelde hep 
pahalı oluyor. Bu bakımdan, kendi dilinizde [Python][python] kitabı için 
**33.5 TL** gayet uygun!

[u1]: http://twitter.com/tarikkavaz "Tarık Kavaz"
[u2]: http://www.istihza.com/ "Fırat Özgül"
[l1]: http://vigo.tumblr.com/post/84982306/python "Python kitabı"
[amazon]: http://amazon.co.uk
[kodlab]: http://www.kodlab.com/ "Kodlab"
[cevo-tag]: http://cils.blogspot.com/search/label/cevahir "Cevahir etiketli ofis postları"
[python]: http://python.org "Python"
[linux]: http://linux.com