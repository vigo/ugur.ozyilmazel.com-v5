---
title: "Leopard / Snow Leopard UTF8 - Türkçe sorunu bitmiiiiyoooorrr!!!"
date: 2009-11-14 19:21
cover: 2009-11-14-leo-snow-leo.jpg
og_image: 2009-11-14-leo-snow-leo.jpg
tags: cat,locale,sort
comments: false
---

Çok basit iki [Unix][unix] komutundan bahsetmek istiyorum, `cat` ve `sort`. [Unix][unix]’in en 
büyük olayı, **pipe**’larla yani `|` işaretiyle, yapılan işlemin sonucunu, bir 
sonraki komuta geçirebilme özelliğidir. 
READ_MORE

Şimdi çok basit bir sıralama işlemi yapacağız, aslında Mac OS’da yapamayıp, 
[Ubuntu][ubuntu]’da yapacağız ne yazıkki...

Hemen bir Terminal açın ve `sorter.txt` adında bir boş dosya oluşturun, oluşan 
dosyayı `nano`’da açıp (*ya da TextMate / TextEdit vs...*) aşağıdaki metni 
yapıştırın:

    ümit
    cemal
    uğur
    ali
    vigo
    çek
    ıtri
    bronx
    ömer
    şekip

şimdi yukarıdaki işlemleri yapalım;

```bash
cd $HOME
touch sorter.txt
nano sorter.txt
```

<%= card src: 'http://2.bp.blogspot.com/_9jz1qeFrzkQ/Sv8DiaFjDlI/AAAAAAAAC6c/omN9gerQYbw/s600/sorter-01.png',
         title: 'Title',
         alt: 'TextMate ekran görüntüsü, sorter.txt dosyası' %>


Daha sonra yukarıdaki metni copy-paste (*kopyala / yapıştır*) ile `nano`’ya 
yerleştirin ve kaydedip çıkın (<kbd>⌃</kbd> (kntrl) + <kbd>O</kbd> ve 
<kbd>⌃</kbd> (kntrl) + <kbd>X</kbd>). Şimdi `cat` komutu ile 
dosyanın içeriğini ekrana basın.

```bash
cat sorter.txt
```

<%= card src: 'http://3.bp.blogspot.com/_9jz1qeFrzkQ/Sv8Divf3m6I/AAAAAAAAC6k/FLN1jGChyvM/s600/sorter-02.png',
         title: 'Title',
         alt: 'Ekran görüntüsü: Terminal’de sorter.txt çıktısı' %>


Gördüğün gibi `cat` ile dosyanın içeriği ekrana basıldı. Şimdi **pipe** 
mantıkını kullanarak, satır satır ekrana yazdırdığımız bu metni, a’dan z’ye 
**alfabetik** olarak sıralayalım yani **sort** edelim!

```bash
cat sorter.txt | sort
```

<%= card src: 'http://1.bp.blogspot.com/_9jz1qeFrzkQ/Sv8Dim3hM7I/AAAAAAAAC6s/iN5huyxP4os/s600/sorter-03.png',
         title: 'Title',
         alt: 'Ekran görüntüsü: cat sorter.txt | sort çıktısı' %>


Gördüğünüz gibi garip bir şekilde sıralandı:

1. ali
1. bronx
1. cemal
1. uğur
1. vigo
1. çek
1. ömer
1. ümit
1. şekip
1. ıtri

Eğer dikkat ettiyseniz, **TÜRKÇE** ile ilgili kelimeler, normal sıralamadan 
sonra yapılmış, yani İNGİLİZCE’ye göre **a-b-c-d-e-f-g-h-i**... şeklinde 
**ali-bronx-cemal-uğur-vigo** doğru sırada, fakat **bronx**’dan sonra gelmesi 
gereken **çek** sonda... Neden acaba? hemen `locale`’imize bakalım:

```bash
locale
```

<%= card src: 'http://3.bp.blogspot.com/_9jz1qeFrzkQ/Sv8Fi8YawNI/AAAAAAAAC60/Jo8ffaO0OfE/s600/sorter-04.png',
         alt: 'Ekran görüntüsü: Terminal’de locale komutu çıktısı' %>


BOOOOM! Benim **locale**’im komple **TÜRKÇE**’ye ayarlı. `sort` komutun 
`man page`’in bakınca der ki : (*terminal’de her hangi bir komutun nasıl 
çalıştığını öğrenmek için man kullanabilirsiniz.*)

> *** WARNING *** The locale specified by the environment affects sort order. Set LC_ALL=C to get the traditional sort order that uses native byte values.

Yani sıralama işlemi, o an Terminal’de bulunan kullanıcının **locale ayarıyla** 
etkileşimlidir, yani eğer **Türkçe** işlem yapmak istersen locale’ini Türkçe’ye, 
Almanca işlem yapacaksan Almanca’ya göre ayarla... 

Türkçe için külliyen **YALAN**! Bunu hem [LEOPARD][osx105] hem de 
[SNOW LEOPARD][osx106]’da da denedim... Acaba dedim sorun benim ayarlarda 
filanmı? hemen lokalimdeki [Ubuntu][ubuntu]’da yaptım aynı testi...

<%= card src: 'http://2.bp.blogspot.com/_9jz1qeFrzkQ/Sv8Gz1a5_4I/AAAAAAAAC68/VoxfjZ8ZnWE/s600/sorter-05.png',
         alt: 'Ekran görüntüsü: Ubuntu Terminal’de locale çıktısı',
         text: 'Önce locale’i kontrol ettim.' %>
  
<%= card src: 'http://2.bp.blogspot.com/_9jz1qeFrzkQ/Sv8G0CsYbmI/AAAAAAAAC7E/ln4wkkb6eZY/s600/sorter-06.png',
         alt: 'Ekran görüntüsü: Ubuntu Terminal’de cat sorter.txt | sort çıktısı',
         text: 'Sıralama doğru!' %>


Sonra komutu çalıştırdım. Aslanlar gibi çalıştı sıkıntısız. Ne yapmalı, 
derdimizi kime anlatmalı bilmiyorum? Aradaki tek fark, Mac OS’daki sort **2005** 
yılına ait, [Ubuntu][ubuntu]’daki ise **2008** yılına. 

Belki ilk bakışta "**ya bu benim ne işime yararki ?**" diye düşünebilirsiniz. Bu ve 
buna bağlı olarak pek çok şey de aynı sıkıntı olabilir. Keza çok benzer bir 
sorunu tarih ile ilgili bir işlem yaparken yaşamıştım.
  
Umarım ben bir yerlerde hata yapmışımdır ve benim eksik bilgimden kaynaklı bir 
sorun söz konusudur fakat çok araştırdım, sanki sorun bende değil gibi... 

Keza `export LC_ALL=tr_TR.ISO8859-9` bile denedim. Belki bundandır diye. Ne 
yazık ki çözemedim. Eğer yazımı okuyan ve çözümü bilen biri varsa lütfen yorum 
bıraksın ya da bana mesaj atsın!
  
Özellikle [TextMate][textmate] kullanıcıları (*filtreleme*) ya da [Snow Leopard][osx106] 
kullanıcıları (*servis*) bu ve buna benzer **shell** komutlarını kullanarak 
hayatlarını kolay hale getirebilirler. 

Ne yazıkki bu en temel Unix komutu SORT güzel türkçemizi sıralayamıyor! 

[unix]: http://www.unix.org
[ubuntu]: http://ubuntu.com/ "Ubuntu"
[osx105]: http://en.wikipedia.org/wiki/Mac_OS_X_Leopard "Mac OS X Leopard"
[osx106]: http://en.wikipedia.org/wiki/Mac_OS_X_Snow_Leopard "Mac OS X Snow Leopard"
[textmate]: http://macromates.com "TextMate: The Missing Editor"