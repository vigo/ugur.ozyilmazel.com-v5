---
title: "Pedometre ya da Adım Sayar"
date: 2009-02-16 15:08
tags: adımsayar,pedometre,omron
cover: mbp17.jpg
cover_dir: index-covers
og_image: mbp17.jpg
og_image_dir: index-covers
comments: false
---

Adım Sayar, Soyadım da... (*heheheheh*)
READ_MORE

<%= card src: 'http://3.bp.blogspot.com/_9jz1qeFrzkQ/SZlesw8Qd-I/AAAAAAAABVo/2gilT-fk7Rg/s1200/pedo-3.jpg',
         alt: 'Pedometre fotoğrafı',
         text: 'Omron pedometre' %>


Uzunca zamandır şöyle akıllı uslu bir adım sayar arayışı içindeydim. Acaba
adım-sayar ne? bilmeyenler için yardımcı olayım; attığınız adımı sayan,
atılan bu adımlar sayesinde kaç kalori yaktığınızı, kaç kilo verdiğinizi ve
**kaç km** yürüdüğünüzü ölçen bir cihazdır.

<%= card src: 'http://4.bp.blogspot.com/_9jz1qeFrzkQ/SZles2LhtoI/AAAAAAAABVg/ythxMZSbcgw/s1200/pedo-2.jpg',
         title: 'Title',
         alt: 'Pedometre ile gelen kılavuz',
         text: 'Omron pedometre' %>

Ofis arkadaşım Lale’de gördüm ilk. Daha önce de hep duyardım ama nerede
satılır nasıl alınır bir fikrim yoktu. Eczanelere bakmamı söyledi Lale. Ben de
hemen internete, Google’a sordum; nereden alabilirim pedometre ? diye.

İlk pedometremi [gittigidiyor.com][l1]’dan satın almıştım. **6 ytl** idi
fiyatı. Çok basit bir cihazdı. Beni yaklaşık **1 sene** kadar idare etti. En büyük 
sorunu araçla giderken de çalışıyor olmasıydı. Yani arabada, serviste,
otobüste filan da olsanız adım sayar sallantı etkisiyle çalışmaya devam
ediyordu.

Diğer bir kusuru da **reset** yani sıfırla düğmesinin yanlışlıkla basılabilir
olmasıydı... Bu sorunu, sevgili Tolga’nın yardımıyla, düğmeyi keserek çözmüştük. Halen
dezavantajları vardı. Yazın yürürken şorta takmak zordu. Kemere takılan kısmı
her an kırılabilecek gibiydi...

Dedim ya, benim gibi hoyrat birini tam 1 sene idare ettikten sonra geçtiğimiz
haftalarda ömrünü tamamladı ve çöpe gitti...


## Omron HJ-113-E

Ben de hemen yeni pedometre arayışına başladım. [hepsiburada.com][l2] sitesinde
çok fazla sayıda ürün buldum açıkçası. İçlerinden **OMRON HJ-113-E** modelini
seçtim. Hakkında güzel yorumlar olduğu için. Hemen ürünün model numarasını
filan kaydedip evime yakın eczanelere bakmaya başladım.

Ürün, hepsiburada.com sitesinde [kdv dahil 49,56 TL][l3]’ye satılıyordu.
Özelliklerine göre fiyatı pahalı gibi dursa da değer gibi duruyordu.
  
Belkide ilk kez kafayı çalıştırıp, yürüş yaptığım güzergah üzerindeki eczanelere
"pedometre varmı?" sorusunu sormaya başladım. Selamiçeşme Eczanesi’nde bir
baktım ki bu ürün yani Omron HJ-113-E var...

Kaç para? **35 TL** (*kdv dahil*)

Hemen satın aldım ürünü. Ürünün en hoşuma giden özellikleri;

* **7 günlük** hafızası var!
* Adım boyunu girebiliyorsunuz. Yani cihaz kişiye göre ayarlanabiliyor.
* Kilo bilgisi giriliyor.
* Gün bitiminde otomatik olarak sayaç sıfırlanıyor.
* Araçta giderken kafasına göre sayaç artmıyor!

Yani hergün, bir önceki gün yada **3 gün önce** kaç adım attığınızı
görebiliyorsunuz. Bir adımınız kaç **santimse** bu bilgiyi giriyorsunuz ve
yaklaşık olarak en doğru ölçümü yapabiliyorsunuz. Cihazın yanında pil de var.

<%= card src: 'http://2.bp.blogspot.com/_9jz1qeFrzkQ/SZleswUDI6I/AAAAAAAABVY/9sbqNLWmRDM/s1200/pedo-1.jpg',
         alt: 'Pedometre fotoğrafı, 1473 adım atılmış.',
         text: '1473 adım...' %>


İlk kurulum yaparken saati giriyorsunuz, kilonuzu ve 1 **adımınızın** kaç **cm**
olduğunu belirliyorsunuz. Bu ayarlamaları yaptıktan sonra yürümeye başlayın.  

Attığınız adımların kaç KM (*kilometre*) yaptığını, bu sayede kaç `kcal` enerji
yaktığınızı görebiliyorsunuz. İşin kötüsü, minicik bir gofreti eritebilmek için
en az **2000-2500** adım atmanız gerektiği gerçeği yüzünüzde tokat gibi
patlıyor.

## Acaba kaç adım iyidir? ölçü nedir?

* **0 - 3000**: Siz duran insan kategorisindesiniz... Yani hiç hareket
etmiyorsunuz.
* **3001 - 7500**: Eeeh fena değil, az da olsa hareket ediyorsunuz...
* **7501 - 10.000**: İşte olay bu... Siz sağlıklı, hareketli bir insansınız...
Böyle devam edin!!!

Eğer hayatınızda ilk kez böyle bir cihaz kullanacaksanız büyük şoka hazır olun.
Gün sonunda (*eğer sizde ofis insanlarındansanız*) bir bakacaksınız ki sadece
**2500 adım** atmışsınız... Sakın moralinizi bozmayın! Yarın daha güzel olacak
emin olun!

[l1]: http://gittigidiyor.com
[l2]: hepsiburada.com
[l3]: http://www.hepsiburada.com/omron-hj-113-adim-sayar-pedometre/productDetails.aspx?categoryid=21040&productid=sgomronhj113